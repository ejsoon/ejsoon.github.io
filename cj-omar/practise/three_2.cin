a	首孝弟　次見聞　知某數　識某文
b	一而十　十而百　百而千　千而萬
c	三才者　天地人　三光者　日月星
d	三綱者　君臣義　父子親　夫婦順
e	曰春夏　曰秋冬　此四時　運不窮
f	曰南北　曰西東　此四方　應乎中
g	曰水火　木金土　此五行　本乎數
h	曰仁義　禮智信　此五常　不容紊
i	稻粱菽　麥黍稷　此六穀　人所食
j	馬牛羊　雞犬豕　此六畜　人所飼
k	曰喜怒　曰哀懼　愛惡欲　七情具
l	匏土革　木石金　與絲竹　乃八音
m	高曾祖　父而身　身而子　子而孫
n	自子孫　至玄曾　乃九族　人之倫
o	父子恩　夫婦從　兄則友　弟則恭
p	長幼序　友與朋　君則敬　臣則忠
q	此十義　人所同
r	《三字經》宋 王應麟 著
s	《三字經》宋 王應麟 著
t	《三字經》宋 王應麟 著
u	《三字經》宋 王應麟 著
v	《三字經》宋 王應麟 著
w	《三字經》宋 王應麟 著
x	《三字經》宋 王應麟 著
y	《三字經》宋 王應麟 著
z	《三字經》宋 王應麟 著
