<!DOCTYPE html>
<html lang="en">
	<head>
		<title>天蒼人頡‧文</title>
		<meta http-equiv="Content-Type" content="text/html;charset=utf-8"/>
		<meta name="keywords" content="倉頡">
		<link rel="stylesheet" type="text/css" href="./index.css"/>
		<link rel="stylesheet" type="text/css" href="./switch.css"/>
		<link rel="icon" href="../pictures/icon.png">
	</head>
	<body id="body01">
		<div id="light_effection"></div>
		<div id="whole_div">
			<div id="head_div">
				<div id="head_main_out">
					<div id="head_main">
						<img id="cj_yk_hvno" src="../pictures/CJ_yk_hvno.png" onmouseout="hvno_onmouseout()"></img>
						<div class="clear_float"></div>
					</div>
					<div class="vertical_middle">
					</div>
				</div>
				<a href="http://ejsoon.github.io"><img id="title_img6" src="../pictures/title6.png"></img></a>
				<div class="clear_float"></div>
			</div>
			<div class="divi_f_topical">
				<div class="divi_f_title">說文解字敍</div>
				<div id="cj_odye" class="divi_f_content">古者庖犧氏之王天下也，仰則觀象於天，俯則觀法於地，視鳥獸之文，與地之宜，近取諸身，遠取諸物，於是始作《易》、八卦，以垂憲象。及神農氏結繩為治，而統其事，庶業其繁，飾偽萌生，黃帝之史倉頡，見鳥獸題蹄迒之跡，知分理之可相別異也，初造書契。百工以乂，萬品以察，蓋取諸夬。夬，揚於王庭。言文者宣教明化於王者朝廷。君子所以施祿及下，居德則忌也。

倉頡之初作書，蓋依類象形，故謂之文。其後形聲相益，即謂之字。字者，言孳乳而浸多也。著於竹帛謂之書。書者如也。以迄五帝三王之世，改易殊體。封於泰山者七十有二代，靡有同焉。
周禮八歲入小學。保氏教國子，先以六書。一曰指事。指事者，視而可識，察而見意。二（上）二（下）是也。二曰象形。象形者，畫成其物，隨體詰詘。日月是也。三日形聲。形聲者，以事為名，取譬相成。江河是也。四曰會意。會意者，比類合誼，以見指撝。武信是也。五曰轉注。轉注者，建類一首，同意相受。考老是也。六曰假借。假借者，本無其字，依聲託事。令長是也。
及宣王太史籀著大篆十五篇，與古文或異。至孔氏書「六經」，左丘明述《春秋傳》，皆以古文。厥意可得而說。其後諸侯力政，不統於王。惡禮樂之害己，而皆去其典籍。分為七國，田疇異畝，車涂異軌，律令異法，衣冠異制，言語異聲，文字異形。
秦始皇帝初兼天下，丞相李斯乃奏同之，罷其不與秦文合者。斯作《倉頡篇》，中車府令趟高作《爰歷篇》，太史令胡毋敬作《博學篇》。皆取史籀大篆，或頗省改。所謂小篆者也。是時，秦燒滅經書，滌除舊典，大發吏卒，興戍役。官獄職務繁，初有隸書，以趨約易。而古文由此絕矣。
自爾秦書有八體。一日大篆，二日小篆，三日刻符，四曰蟲書，五曰摹即，六曰署書，七日殳書，八日隸書。漢興有草書。
尉律，學僮十七以上始試。諷籀書九千字，乃得為史。又以八體試之。郡移太史並課，最者以為尚書史。書或不正，輒舉劾之。今雖有尉律不課，小學不修，莫達其說久矣。
孝宣帝時，召通《倉頡》讀者，張敞從受之。涼州刺史杜業，沛人爰禮，講學大夫秦近，亦能言之。孝平帝時，徵禮等百餘人，令說文字未央廷中，以禮為小學元士。黃門侍郎楊（揚）雄采以作《訓纂編》。凡《倉頡》以下十四篇，凡五千三百四十字，群書所載，略存之矣。
及亡新居攝，使大司空甄豐等校文書之部，自以為應制作。頗改定古文。時有六書。一曰古文，孔子壁中書也。二曰奇字，即古文而有異者也。三曰篆書，即小篆。四曰左書，即秦隸書，秦始皇帝便下杜人程邈所作也。五曰繆篆，所以摹印也。六曰鳥蟲書，所以書幡信也。
魯恭王壞孔子宅，而得《禮記》、《尚書》、《春秋》、《論語》、《孝經》。又北平侯張倉獻《春秋左氏傳》。郡國亦往往於山川得鼎彝。其銘即前代之古文。皆自相似。雖叵復見遠流，其詳可得略說也。而世人大共非訾，以為好奇者（也）故詭更正文，鄉壁虛造不可知之書。變亂常行，以燿於世。
諸生競說字解經誼，稱秦之隸書為倉頡時書，云父子相傳，何得改易？乃猥曰：「馬頭人為長。」「人持十為斗。」「虫者屈中也。」廷尉說律，至以字斷法，「苛人受錢」，苛之字止句也。若此者甚眾。皆不合孔氏古文，謬於史籀。俗儒鄙夫，翫其所習，蔽所希聞，不見通學，未嘗睹字例之條，怪舊埶而善野言，以其所知為秘妙。究洞聖人之微恉，又見《倉頡篇》中幼子承詔，因號古帝之所作也，其辭有神仙之術焉。其迷誤不諭，豈不悖哉？
《書》曰：「予欲觀古人之象。」言必遵修舊文，而不穿鑿。孔子曰：「吾猶及史之闕文。今亡矣夫！蓋非其不知而不問。人用己私，是非無定；巧說邪辭，使天下學者疑。蓋文字者，經藝之本，王政之始，前人所以垂後，後人所以識古。故曰「本立而道生」，知天下之至嘖而不可亂也。今敘篆文，合以古、籀，博采通人，至於小大，信而有證，稽譔其說。將以理群類，解謬誤，曉學者，達神恉。分別部居，不相雜廁。萬物咸睹，靡不兼載。厥誼不昭，爰明以喻。其稱《易》孟氏、《書》孔氏、《詩》毛氏、《禮周官》、《春秋》左氏、《論語》、《孝經》，皆古文也。於其所不知，蓋闕如也。
（部首詳目從略）
敘曰此十四篇五百四十部。九千三百五十三文，「重文」一千一百六十三，解說凡十三萬三千四百四十一字。其建首也，立一為耑。方以類聚，物以類分。同條牽屬，共理相貫。雜而不越，據形系聯。引而申之，以究萬原。畢終於亥，知化窮冥。
於時大漢，聖德熙明。承天稽唐，敷崇殷中，遐邇被澤，渥衍沛滂。廣業甄微，學士知方，探嘖索隱，厥誼可傳。粵在永元，困頓之年，孟陬之月，朔日甲申。
曾曾小子，祖自炎、神。「格玄氏」，「共工氏」，縉雲相黃，共承高辛，太嶽佐夏。呂叔作藩，俾侯於許，世祚遺靈。自彼徂召，宅此汝瀕。
竊卬景行，敢涉聖門。其弘如何？節彼南山。欲罷不能。既竭愚才，惜道之味，聞疑載疑。演贊其志，次列微辭。知此者稀，儻昭所尤，庶有達者理而董之。
				</div>
				<div class="clear_float"></div>
			</div>
			<img id="yk_index_animation" src="../pictures/yk_index_animation.png" onmouseout="hvno_onmouseout()"></img>
			<div class="clear_float"></div>

			<div id="six_div">
				<div id="six_big">六書</div>
				<div class="six_detail">象形者，畫成其物，隨體詰詘，日月是也
例字：「日、月、木、火、羊、車」。</div>
				<div class="six_detail">指事者，視而可識，察而見意，上下是也
例字：「上、下、本、末、甘、寸」。</div>
				<div class="six_detail">會意者，比類合誼，以見指撝，武信是也
例字：「武、信、困、看、釋、選」。</div>
				<div class="six_detail">形聲者，以事為名，取譬相成，江河是也
例字：「江、河、婆、梅、時、創」。</div>
				<div class="six_detail">轉注者，建類一首，同意相受，考老是也
例字：「考、老、追、逐、顛、頂」。</div>
				<div class="six_detail">假借者，本無其字，依聲托事，令長是也
例字：「令、長、北、西、公、而」。</div>
				<div id="six_single1" class="six_single" onclick="show_six(this)">象形</div>
				<div id="six_single2" class="six_single" onclick="show_six(this)">指事</div>
				<div id="six_single3" class="six_single" onclick="show_six(this)">會意</div>
				<div id="six_single4" class="six_single" onclick="show_six(this)">形聲</div>
				<div id="six_single5" class="six_single" onclick="show_six(this)">轉注</div>
				<div id="six_single6" class="six_single" onclick="show_six(this)">假借</div>
			</div>
			<div id="yk_switch_pic" onmouseover="switch_div()">
				<img id="yk_pic" src="../pictures/CJ_yk_pic2.png">
				<a id="yk_switch_link" href="ejsoonmoog.html" target="__blank"></a>
				<img id="yk_switch_up" src="../pictures/CJ_yk_switch_up.png" onclick="up_down_click(this)">
				<img id="yk_switch_down" src="../pictures/CJ_yk_switch_down.png" onclick="up_down_click(this)">
			</div>
			<div class="clear_float"></div>


			<div id="bottom_div">
				<div id="bottom_div_inner">
					<img id="by-nc-nd" src="../pictures/by-nc-nd.png"></img>
					<img id="html5" src="../pictures/html5.png"></img>
					<img id="icon" src="../pictures/icon.png"></img>
					<div class="clear_float"></div>
				</div>
			</div>
		</div>
		<footer>
			<script src="./index.js"></script>
			<script src="../repo/divi_f.js"></script>
			<script>divi_f_c("divi_f_content", "30px", 10);</script>
			<script>divi_f_c("six_detail", "30px", 6);</script>
			<script src="./switch.js"></script>
		</footer>
	</body>
</html>
